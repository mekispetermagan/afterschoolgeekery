<!-- This file is meant to be loaded in "curriculum.html". -->

<div class="section">
  <div class="section-title topicTitle"> A foglalkozás menete </div>

  <div class="celltitle"> Bevezetés </div>
  <div class="cell">
    <p>
      Ez az útmutató részletesen leírja, hogy készülj fel és hogy vezess le egy Kocka Tanoda foglalkozást.
    </p>
  </div> <!-- cell -->

  <div class="celltitle">Előkészületek</div>
  <div class="cell">
    <p>
      Kezdd a felkészülést az előző napon. Válaszd ki azt a projektet, amit a résztvevőkkel el fogsz készíteni. Alapesetben ebből a tananyagból válassz projektet; de hadd bátorítsunk téged arra, hogy készülj a saját, eredeti projekteddel, vagy olyan projekttel, amit más forrásból vettél. Ha ilyen projekt mellett döntesz, légyszi vedd fel a kapcsolatot Péterrel, és beszéljétek meg, hogyan lehet a lehető legjobban a hátrányos helyzetű gyerekek oktatására szabni a projektet.
    </p>
    <p>
      Jó ötlet már az előző foglalkozás végén, a gyerekekkel közösen kiválasztani a következő projektet. Így nem fogják azt érezni, hogy olyan projekt van rájuk kényszerítve, ami nem is érdekli őket. Ehelyett első pillanattól kezdve azt fogják érezni, hogy be vannak vonódva.
    </p>
    <p>
      Miután végigolvastad a projekt útmutatóját, készítsd el a saját változatodat. Miközben újraalkotod a projektet, gondold végig, melyik részt hogyan tanítanád, hogy minél interaktívabb legyen a foglalkozás, és minél jobban bevond a gyerekeket.
<br>
      <img src="curriculum/img/eng/session/01.jpg" width="90%" alt="figure">
    </p>
    <p>
      Mindig érkezz legalább 15 perccel korábban a foglalkozásra, hogy legyen időd előszedni az eszközöket és berendezni a termet. Vedd elő és kapcsold be a laptopokat, ellenőrizd az internetkapcsolatot, kösd össze a saját laptopodat a projektorral vagy monitorral, amit a tanításhoz használsz, és nyisd meg az aznapi projekt végleges verzióját, hogy bemutathasd a gyerekeknek. Ha a gyerekeknek nehézségeik vannak a felhasználónevek és jelszavak begépelésével, akkor lépj be a laptopjaikon. Ha egy félkész projektet fogtok remixelni (mint a dínós játékban, ahol a grafikus elemek és a kód egy része már be van készítve egy kiinduló projektbe), akkor ezt is nyisd meg minden laptopon.
    </p>
  </div> <!-- cell -->

  <div class="celltitle">Starting the session <br> (0&mdash;15 min)</div>
  <div class="cell">
    <p>
      Az első 5-10 perc várhatóan a gyerekek érkezésével fog telni. Ne siettesd őket, adj nekik időt, hogy megérkezzenek és ráhangolódjanak a foglalkozásra. Ne engedd, hogy egyből a laptopokhoz üljenek. A foglalkozás első szakaszában teljes erővel egymásra fogtok figyelni. Jó ötlet, ha elveszed a székeket az asztaloktól, ahol dolgozni fognak, és kört formálsz belőlük; így nem rabolhatják el a laptopok a gyerekek figyelmét. Ha ez nem lehetséges, körbeállhattok, vagy ha ez mindenkinek komfortos,a földre is leülhettek.
    </p>
    <p>
      Ha mindenki készen áll, kezdjétek a foglalkozást egy olyan 5-10 perces jégtörő játékkal, mint amilyeneket a mentortréning alatt is játszottunk. Ha a jégtörő túl sok a gyerekeknek, akkor egy gyors becsekkoló kör is megteszi, ahol mindenki mond magáról egy-egy mondatot, hogy van, mi történt vele a héten. Ezek a kis játékok és rituálék sokat segítenek a közösségépítésben, és abban, hogy ráhangolódjatok a projektmunkára.
      <img src="curriculum/img/eng/session/02.jpg" width="90%" alt="figure">
    </p>
  </div> <!-- cell -->

  <div class="celltitle">Discussing the project <br> (15&mdash;25 min)</div>
  <div class="cell">
    <p>
      Röviden mutasd be a gyerekeknek a projektet, amin dolgozni fogtok, és beszéljétek meg, hogyan bonthatjátok lépésekre a projektmunkát, és mi legyen ezeknek a lépéseknek a sorrendje a legfontosabbaktól (ami mindenképpen kell) a kevésbé fontosakig (ami jó ha van). Ha új eszközt fogtok bevezetni a foglalkozáson (például listákat, üzenetküldést, klónozást, vagy saját blokkokat), ezeket hozzátok szóba, és mondjátok el, mennyire szuperek. Ha ti lelkesedést mutattok, várhatóan a gyerekek is lelkesek lesznek.
      <img src="curriculum/img/eng/session/03.jpg" width="90%" alt="figure">
    </p>
  </div> <!-- cell -->

  <div class="celltitle">Projektmunka <br> (25&mdash;75 min)</div>
  <div class="cell">
    <p>
      A megbeszélés után már mindenki leülhet a gépéhez, és nekikezdhettek a projekt összerakásának, azokat a lépéseket követve, amelyeket közösen megbeszéltetek. Figyelj arra, hogy a gyerekek be legyenek vonva a munkába, tegyél fel nekik kérdéseket, és figyelj oda a válaszaikra. A jó projektmunka interaktív; és azt az érzést kelti a gyerekekben, hogy részei az alkotás folyamatának, és ebből következően a projekt sikerének is.
    </p>
    <p>
      A kérdésekre adott válaszok egyben visszajelzést is adnak arról, hogy a gyerekek tudják-e követni a foglalkozást, vagy el vannak veszve. Ne engedd, hog a projektmunka mechanikus gyakorlattá váljon, ahol te egyedül dolgozol a projekten, a gyerekek pedig csak másolják, amit csinálsz. Viszont ha egy-egy gyerek nem akar bevonódni a munkába, ne erőltesd a dolgot. Van, akinek időre van szüksége, hogy kinyíljon, légy türelmes, és próbáld meg megérteni a helyzetüket.
    </p>
    <p>
      Ha szükséges, szakítsátok meg rövid pihenőkkel a projektmunkát, megbeszélve a következő lépést, vagy egy gyors játékkal segítve egy fogalom megértését.
    </p>
    <p>
      A projektmunka során bátorítsátok a gyerekeket, hogy tegyenek fel kérdéseket és álljanak elő ötletekkel. Ezek a kis fennakadások a projektmunkában valójában a tanítási munkád legfontosabb eredményei, bizonyságot téve arról, hogy a gyerekek ráéreztek a közös munkára és a partneri viszonyra. Ne felejtsd el, hogy nagy részük jókora frusztrációt szedett össze a tanulás minden formájával kapcsolatban, és minden interakciójuk hozzájárul egy kiegyensúlyozottabb attitűd kialakításához és az önbizalmuk növeléséhez.
      <img src="curriculum/img/eng/session/04.jpg" width="90%" alt="figure">
    </p>
    <p>
      Nincs rossz ötlet. Az az ötlet, ami nem vezet sehova, egy nagyon fontos tapasztalattal hozzájárul a tudás megszerzéséhez. Gondoskodj arról, hogy a gyerekek megtapasztalják: a megoldáshoz vezető út sikertelen kísérletekkel van kikövezve, tehát a sikertelen kísérletek szükségesek az előrehaladáshoz.
    </p>
    <p>
      Vannak ötletek, amelyek bármilyen jók is, túl messzire vezetnek, és a megvalósításuk lehetetlenné tenné a projektmunka sikerét. Mindig pozitív visszajelzéssel utasítsátok el ezeket az ötleteket, hangsúlyozva, hogy nemhogy túl rosszak lennének, de túl jók ahhoz, hogy a foglalkozáson megvalósítsátok őket. Az ilyen ötletek hasznos kiindulópontok is lehetnek későbbi projektmunkákhoz.
    </p>
    <p>
      Bátorítsd a gyerekeket, hogy szóljanak, ha elvesztették a fonalat, vagy ha valamit elrontottak a saját projektjükön. Szánj időt arra, hogy segíts nekik, és ha lehet, vond be a többieket is a problémamegoldásba. Mindig adj pozitív visszajelzést, hangsúlyozva, hogy időnként hibázni vagy elveszteni a fonalat része a tanulás folyamatának.
    </p>
    <p>
      Ne ess kétségbe, ha nem sikerül a projektet az eredeti terveid szerint befejezni. Ha kifutsz az időből, vagy ha a gyerekek túl fáradtak a folytatáshoz, zárd le a projektmunkát. Kommunikáld azt a gyerekek felé, hogy így is készen vagytok, és így is fantasztikus a projektetek; így a gyerekek sikerélménnyel hagyják el a foglalkozást.
   </p>
  </div> <!-- cell -->

  <div class="celltitle"> Projektbemutató <br> (75&mdash;90 min)</div>
  <div class="cell">
    <p>
      Mindig hagyj elég időt arra, hogy a gyerekek bemutassák egymásnak a projektjeiket. Mindig lesznek különbségek az ő verziójuk és a tied között. Figyeld meg és méltasd ezeket. Ha egy projekt nem működik, bíztasd a készítőjét, hogy így is mutassa be, és közösen keressétek meg és javítsátok ki a hibát. Gondoskodj róla, hogy mindenki büszke legyen a teljesítményére.
      <br>
      <img src="curriculum/img/eng/session/05.jpg" width="90%" alt="figure">
    </p>
  </div> <!-- cell -->

  <div class="celltitle">A foglalkozás után</div>
  <div class="cell">
    <p>
      A foglalkozás után hagyj magadnak elég időt arra, hogy elrakd a laptopokat és a többi berendezést. Lehet, hogy a gyerekek egy része ott marad veled, és ez az idő alkalmat adhat értékes beszélgetésekre. Miközben rendbe rakjátok a helyiséget, megbeszélhetitek a következő heti projektet, vagy bármi mást, ami felmerül, és a gyerekek számára fontos.
    </p>
  </div> <!-- cell -->


</div> <!-- section -->
