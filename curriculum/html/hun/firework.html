<!-- This file is meant to be loaded in "curriculum.html". -->

<div class="section">
  <div class="section-title topicTitle"> Tűzijáték projekt </div>

  <div class="celltitle"> Miről lesz szó? </div>
  <div class="cell">
    <p>
      Ez ismét egy nagyon egyszerű, de annál látványosabb peojekt,
      amit kezdőkkel és kicsikkel is simán bevállalhattok.
      Bár végig nagyon egyszerű technikákkal dolgozunk, haladó
      elemként megjelenik a projektben a szereplőklónozás.
      A klónozás vízválasztó a Scratch-ben: aki tud vele bánni,
      az egészen más színvonalon készít Scratch projekteket,
      mint aki nem.
    </p>
    <p>
      Ennek a projektnek két változatát is kidolgoztuk; az "A" változat
      egyszerűbb, a "B" változat viszont látványosabb. A két változat
      a 4. lépéstől kezdve tér el egymástól.
    </p>
    <p>
      A projekt végeredményét itt találod (mindkét változatban, de
      az "A" változat kódja inaktív):
    </p>
    <iframe src="https://scratch.mit.edu/projects/788029563/embed"
      allowtransparency="true" width="485" height="402" frameborder="0"
      scrolling="no" allowfullscreen>
    </iframe>
  </div> <!-- cell -->

  <div class="celltitle"> 1. lépés </div>
  <div class="cell">
    <p>
      Scratchie-re most nem lesz szükségetek; kezdhetitek azzal,
      hogy a bélyegképén lévő kuka-ikonra kattintva törlitek:
      <img class="figure" src="curriculum/img/hun/firework/1_1.png" height="30px" alt="ábra">.
      A helyére pedig akár rajzolhattok is új szereplőket, de talán
      az a legegyszerűbb, ha a készen kapottak közül választjátok ki
      a színes csillagot:
      <img class="figure" src="curriculum/img/hun/firework/1_2.png" height="30px" alt="ábra">.
      Ha belenéztek a jelmezekbe, láthatjátok, hogy csak egyetlen színben
      áll rendelkezésre. De ez nem akadályozhat meg benneteket abban, hogy
      kitöltéssel és duplikálással színes csillag-készletet varázsoljatok
      magatoknak a tűzijátékhoz.
    </p>
    <p>
      <img class="figure" src="curriculum/img/hun/firework/1_3.png" width="40%" alt="ábra">
    </p>
    <p>
      Érdemes kicsit kisebbre is venni a szereplőt. Ezt lehet blokkal is, de talán
      egyszerűbb, ha a színpad alatti szereplő-ezköztárban állítjátok be a méretet:
      <img class="figure" src="curriculum/img/hun/firework/1_4.png" height="30px" alt="ábra">.
      Ne ti mondjátok meg, mekkora legyen, hanem segítő kérdésekkel vezessétek rá a
      gyerekeket a megoldásra: "Ha a száz túl nagy, a nulla meg semekkora, akkor
      mennyi lehet a pont jó méret?" Aztán próbáljátok ki, amit a gyerekek mondanak,
      és ha még mindig nagy, tegyétek fel újra ugyanezt a kérdést; ha meg túl kicsi,
      akkor a megfordítását.
    </p>
    <p>
      Végül válasszatok egy olyan hátteret, ami illik a projekt hangulatához.
    </p>
    <p>
      <img class="figure" src="curriculum/img/hun/firework/1_45.png" width="40%" alt="ábra">
    </p>
  </div> <!-- cell -->

  <div class="celltitle"> 2. lépés </div>
  <div class="cell">
    <p>
      Most elkezdhetitek tervezni a programkódot. Első körben talán elég
      annyit bevállalni, hogy a csillag a színpad aljáról, középről felszáll
      egy véletlenszerűen választott irányba, és a magasban kipukkad.
      Később még lesz alkalmunk finomítani a csillag viselkedésén, és még
      látványosabbá tenni a projektet; egyelőre azonban ennyi is elég.
    </p>
    <p>
      Kezdjetek blokkokat keresgélni az elképzelésekhez. Mindenekelőtt
      szükségetek lesz a kezdőpont megtalálásához egy "ugorj" blokkra:
      <img class="figure" src="curriculum/img/hun/firework/2_1.png" height="30px" alt="ábra">,
      az irányba állításhoz pedig egy "nézz"  blokkra:
      <img class="figure" src="curriculum/img/hun/firework/2_2.png" height="30px" alt="ábra">.
      De honnan tudjuk, milyen számok kerüljenek ezekbe a blokkokba?
      Ha ezek még nem kerültek elő, közösen felfedezhetitek: az "ugorj"
      blokkba automatikusan bekerülnek a koordináták, ha a szereplőt
      elhelyezzük a színpadon:
      <img class="figure" src="curriculum/img/hun/firework/2_3.png" height="30px" alt="ábra">,
      a "nézz" blokkban pedig egy kis mutató van elrejtve, amivel könnyen
      megkereshetjük, milyen határok között érdemes tartani a csillag irányát:
    </p>
    <p>
      <img class="figure" src="curriculum/img/hun/firework/2_4.png" width="15%" alt="ábra">
      <img class="figure" src="curriculum/img/hun/firework/2_5.png" width="15%" alt="ábra">
    </p>
    <p>
      A "véletlen" blokk fogja biztosítani, hogy az irány a két szélsőérték között
      szabadon változhasson:
      <img class="figure" src="curriculum/img/hun/firework/2_6.png" height="30px" alt="ábra">.
    </p>
    <p>
      A mozgatáshoz kézenfekvő lenne "csússz" blokkot használni:
      <img class="figure" src="curriculum/img/hun/firework/2_7.png" height="30px" alt="ábra">,
      de matekos legyen a talpán, aki ebbe az irány alapján kiszámolja
      a koordinátákat. Most egyszerűbb lesz a "menj" blokkot használni,
      amely koordináták helyett a szereplő irányával dolgozik:
      <img class="figure" src="curriculum/img/hun/firework/2_8.png" height="30px" alt="ábra">.
    </p>
    <p>
      Így, folyamatosan kérdezve és közösen tisztázva, hogy mit miért csinálunk,
      fokozatosan kialakul a csillag mozgatásának kódja:
    </p>
    <p>
      <img class="figure" src="curriculum/img/hun/firework/2_9.png" width="40%" alt="ábra">.
    </p>
    <p>
      És ha elindítjátok a projektet, végre meg is mozdul a csillag, és pont azt
      csinálja, amit szeretnénk tőle. Ezek a kódolás legszebb pillanatai, érdemes
      ilyenkor egy pillanatra megállni, örülni a sikernek, és gratulálni magatoknak.
    </p>
   </div> <!-- cell -->

  <div class="celltitle"> 3. lépés </div>
  <div class="cell">
    <p>
      Pihenésképpen illesszünk be néhány apró szépítést. Először is jó lenne, ha a
      csillag nem mindig ugyanúgy nézne ki az animációban, hanem minden indításkor
      véletlenszerűen választódna ki a jelmeze. Ehhez természetesen szükségünk lesz a
      "jelmez legyen" blokkra, amibe még egy "véletlen" blokk is kerül:
      <img class="figure" src="curriculum/img/hun/firework/3_1.png" height="30px" alt="ábra">.
      A számok a jelmezek sorszámai; tehát ha 6 jelmezünk van, akkor 1 és 6 kerül
      a "véletlen" blokkba; ha pedig 7, akkor 1 és 7.
    </p>
    <p>
      Szintén szépíteni fog az animáción, ha a csillag nem mindig ugyanolyan magasra megy.
      Ezt is a "véletlen" blokkal tudjátok elérni, ezúttal az "ismételd" blokkba
      illesztve:
      <img class="figure" src="curriculum/img/hun/firework/3_2.png" height="30px" alt="ábra">.
    </p>
    <p>
      Jó barátunk, a "mindig" blokk pedig abban fog segíteni, hogy folyamatossá tegyük
      az animációt. Így ehhez a kódhoz jutunk:
    </p>
    <p>
      <img class="figure" src="curriculum/img/hun/firework/3_3.png" width="40%" alt="ábra">
    </p>
    <p>
      Kezd formát ölteni az animáció. Nem néz ki rosszul; de a Scratch ennél
      sokkal többre képes. A folytatásban igazán látványossá tesszük a tűzijátékunkat.
      Éspedig kétféleképpen. Az "A" verzió kicsit egyszerűbb, de nagyszerű alkalmat
      kínál a klónozás gyakorlására; a "B" verzió egy fokkal bonyolultabb, de még
      látványosabb, és a klónozás mellett a saját blokkok használatára is példát ad.
    </p>
  </div> <!-- cell -->

  <div class="celltitle"> 4A. lépés</div>
  <div class="cell">
    <p>
      Ebben a változatban azzal tesszük látványosabbá az animációt, hogy a csillagokat
      nem egymás után, egyesével röptetjük, hanem folyamatosan, úgy, hogy egyszerre
      sok legyen a levegőben. De hogy lehet egy szereplő egyszerre több helyen?
      Nos, erre való a klónozás (a Scratch magyar fordtásában: másolatkészítés).
      A csillag szereplőből folyamatosan klónokat (másolatokat) készítünk, és minden
      egys másolatot röptetünk, majd megsemmisítünk.
    </p>
    <p>
      Ehhez kicsit szét kell szedni a meglevő kódot. Ezzel érdemes óvatosan bánni, mert
      könnyen összezavarhatjátok vele a gyerekeket. Viszont az ilyen beavatkozásokat
      semmilyen alkotó folyamatban nem lehet elkerülni; rosszabbat el sem lehet
      képzelni annál, ha a gyerekeknek eleve a helyes megoldást mutatnánk meg egy
      problémára, és megfosztanánk őket a közös gondolkodás örömétől.
    </p>
    <p>
      A kód kettészedésekor azt kell szem előtt tartani, hogy melyik feladat tartozik az
      eredeti szereplőhöz, és melyik a klónhoz. És az derül ki, hogy
      mindennek, ami a röptetéshez tartozik, a klónnál lesz a helye; az eredeti szereplőnél
      meg csak az ismétlés-blokk marad.
    </p>
    <p>
      <img class="figure" src="curriculum/img/hun/firework/4A_1.png" width="50%" alt="ábra">
    </p>
    <p>
      Ebben a két építményben kell helyet találni a klónozás három blokkjának:
    </p>
    <p>
      <img class="figure" src="curriculum/img/hun/firework/4A_2.png" width="25%" alt="ábra">
    </p>
    <p>
      Amint tisztázzátok, hogy mindhárom blokkra szükség lesz, már meg is lesz,
      hogy hova kerülnek:
    </p>
    <p>
      <img class="figure" src="curriculum/img/hun/firework/4A_3.png" width="50%" alt="ábra">
    </p>
    <p>
      És máris kész vagyunk; indítsátok újra a projektet és gyönyörködjetek a látványban! :)
    </p>
    <p>
      Érdemes megjegyezni, hogy először egy szereplőpéldányra írtunk meg egy programkódot,
      és aztán klónosítottuk az eredményt. Ez sztenderd technika, nem csak a Scratch-ben,
      hanem általában a programozásban, sőt gyakorlatilag minden alkotó folyamatban:
      először egy konkrét prototípuson kísérletezünk, aztán jöhet az általánosítás és a
      sokszorosítás.
    </p>
  </div> <!-- cell -->

  <div class="celltitle"> 4B. lépés </div>
  <div class="cell">
    <p>
      Az "A" változat látványos ugyan, de inkább hasonlít csillagszóróhoz, mint tűzijátékhoz.
      A tűzijáték lövedékeitől azt szoktuk meg, hogy a levegőben robbannak. Pontosan ezt
      fogjuk most megvalósítani: a levegőbe felröptetett csillag klónokat fog maga körül
      szétszórni körben, minden irányba.
    </p>
    <p>
      Ehhez érdemes közösen végiggondolni, mit is jelent az, hogy "minden irányba".
      Felnőtt fejjel természetes, hogy a kör 360 fokból áll, és ezek mindegyikéhez
      tartozik egy irány; de nem biztos, hogy a gyerekek ezt már tanulták az iskolában;
      az pedig főleg nem, hogy magukévá is tették a tanultakat. Érdemes megint elővenni
      a "nézz" blokkot, kinyitni, és közösen felfedezni, hányféle irányba állhat a mutatója.
    </p>
    <p>
      <img class="figure" src="curriculum/img/hun/firework/4B_1.png" width="20%" alt="ábra">
    </p>
    <p>
      És mellé elővehettek, rajzolhattok vagy a neten kereshettek egy mutatós órát is
      (a Scratch-nek sajnos nincs óra-szereplője).
    </p>
    <p>
      <img class="figure" src="curriculum/img/hun/firework/4B_2.png" width="20%" alt="ábra">
    </p>
    <p>
      Vagy felidézhetitek a legeslegelső programkódot is, amivel körbe járattuk a szereplőnket,
      és összeadogatni a 15 fokokat.
    </p>
    <p>
      <img class="figure" src="curriculum/img/hun/firework/4B_3.png" width="25%" alt="ábra">
    </p>
    <p>
      Igazából mindegy, hogy mit használtok fogódzónak; a lényeg az, hogy a gyerekek
      bevonódjanak a küzüs számolásba, amelynek a végén kiderül, hogy a 360 fokos teljes kör
      24 darab 15 fokos körcikkből áll (vagy 12 darab 30 fokosból; ez is mindegy, hagyjátok,
      hogy vezessen benneteket a közös okoskodás).
    </p>
    <p>
      Innen már magától értetődik, hogy a röppályájának végére ért csillag 24-szer fordul
      15 fokot, és minden irányba elindít egy klónt.
    </p>
    <p>
      <img class="figure" src="curriculum/img/hun/firework/4B_4.png" width="25%" alt="ábra">
    </p>
    <p>
      És a klónokat is megmozgatjuk, ugyanúgy a "menj" blokkal és ismétléssel,
      mint az eredeti csillagot.
    </p>
    <p>
      <img class="figure" src="curriculum/img/hun/firework/4B_5.png" width="20%" alt="ábra">
    </p>
    <p>
      Ha újraindítjátok a projektet, gyönyörű látványban lesz részetek! :)
      Nem pontosan abban, amire számítottunk, hiszen csigavonalban jönnek a klónok,
      ahelyett, hogy szinkronban repülnének; de már ez is ígéretes eredmény.
    </p>
  </div> <!-- cell -->

  <div class="celltitle"> 5B. lépés </div>
  <div class="cell">
    <p>
      Ahhoz, hogy megfejtsük, miért csigavonalban jönnek a klónok, érdemes végiggondolni,
      hogy működik az ismétlés a Scratch-ben. Hasonlítsuk össze például az alábbi két
      kódot:
    </p>
    <p>
      <img class="figure" src="curriculum/img/hun/firework/5B_1.png" width="25%" alt="ábra">
      <img class="figure" src="curriculum/img/hun/firework/5B_1.png" width="20%" alt="ábra">
    </p>
    <p>
      Hiába hasonlít egymásra a kettő, nem ugyanúgy futnak le. Az első csúsztatja
      a szereplőt (ezért is ezt használtuk a tűzijáték-animációkban), a második
      viszont egy nagy lépésben ugrasztja odébb. A különbség oka, hogy míg az egymás alá helyezett
      blokkokat egy időben (ugyanabban a képernyőfrissítésben) hajtja végre a Scratch,
      az ismétlések lépéseit késlelteti (egy képernyőfrissítésben egy lépést hajt végre).
      Ugyanez történik a 24 klón létrehozásakor is: a Scratch lejátszója 24 képernyőfrissítés,
      vagyis kb. egy másodperc alatt hajtja végre a feladatot.
      De azt mégsem várhatják tőlünk, hogy ismétlés helyett egy 48 blokkból emelt toronnyal
      dolgozzunk...
    </p>
    <p>
      A megoldás kicsit el van rejtve a Scratch-ben. Van egy olyan lehetőségünk, hogy
      egy kódrészletet külön névvel lássunk el, és saját blokkot hozzunk létre a számára.
      Ez a haladó Scratch-programozás egyik alapvető eszköze; többé-kevésbé annak felel meg,
      mint a felnőtt-programozásban a függvények használata. Alakítsuk át a kódunkat úgy, hogy a
      klónok előállítását ilyen saját blokkba tesszük.
    </p>
    <p>
      <img class="figure" src="curriculum/img/hun/firework/5B_3.png" width="80%" alt="ábra">
    </p>
    <p>
      A blokk szerkesztésekor opcióként megjelenik, hogy a lejátszó képernyőfrissítés nélkül
      hajtsa végre a benne lévő kódot:
      <img class="figure" src="curriculum/img/hun/firework/5B_4.png" height="20px" alt="ábra">.
      Ez pont az, amit keresünk. Ha belekattintotok, a saját blokk meghatározása egy szemvillanás
      alatt fog lefutni, és a csillag-klónok is végre szinkronban fognak mozogni:
      <img class="figure" src="curriculum/img/hun/firework/5B_5.png" height="20px" alt="ábra">.
    </p>
    <p>
      Ezzel az utolsó változtatással pedig eljutottatok a nehezebbik változat végére is.
      Persze senki nem akadályozhat meg benne, hogy tovább dolgozzatok a projekten;
      ti döntitek el, hogy elégedetten hátradőltök, vagy újabb ötleteket találtok ki,
      amelyekkel még látványosabbá tehetitek... :)
    </p>
  </div> <!-- cell -->

</div> <!-- section -->
