<p class="whatwedoParagraph">
  Magyarországon, Szlovákiában és Ukrajnában tanítunk számítógépprogramozást hátrányos helyzetű gyerekeknek. Ez a készség az előrejelzések szerint a jövőben legalább olyan fontos lesz, mint jelenleg az írni tudás.
</p>
<p class="whatwedoParagraph">
  A mai gyerekek jellemzően képernyőfüggők, de mi rávesszük őket, hogy hasznos és nem haszontalan módon használják a képernyőt. Meglepően könnyű a gyerekeket motiválni azzal, ha intuitív és látványos projektekbe vonjuk be őket, amelyek gyors sikerélményt nyújtanak: digitális történetmeséléssel, videojátékfejlesztéssel és robotépítéssel. Olyan gyerekeknél is sikereket tudtunk elérni, akik alig tudnak írni-olvasni; sokan az első tanulási sikerélményüket szerzik programozással és robotépítéssel.
</p>
